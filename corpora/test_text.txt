1122	Mdau wa JamiiForums.com anasema ratiba ya kile kinachoitwa, “upungufu wa umeme” haifuatwi. Pamoja na TANESCO mkoa wa Mbeya kutoa ratiba hiyo kila wiki inayoonesha muda ambao line husika zitakosa umeme, ratiba hii imekua ni kama kiini macho tu, kwani haifuatwi kwa asilimia 80. Anasema lengo la kutoa ratiba ni ili Wananchi wajiandae. Sasa Mamlaka inapotoa ratiba halafu inaikiuka bila ya kuwajulisha Wananchi ambao ni wateja wao ni kushindwa kuwajibika, hivyo anatoa wito kwa Mamlaka kushugulikia kero hiyo. Aidha, amedai kuwa hadi sasa anashangazwa na hali ya upungufu wa Umeme uliojitokeza kutokana na ukame licha ya mvua kubwa kuzidi kunyesha katika maeneo mbalimbali nchini
1123	Katibu Mkuu wa Umoja wa Mataifa (UN), Antonio Guterres ameyaomba mataifa wafadhili kuendelea kutoa misaada kwa shirika linalowahudumia wakimbizi wa Kipalestina (UNRWA). Guterres ametoa ombi hilo baada ya mataifa mbalimbali yakiwemo Uingereza na Ujerumani kutangaza kusitisha ufadhili wao kutokana na tuhuma kuwa baadhi ya wafanyakazi wa UNRWA walihusika kwenye mashambulizi dhidi ya Israel Oktoba 7, 2023.
1124	"Ndoa za sasa hivi zinavunjika sana kwa sababu msichana anaolewa hategemei kama ndoa ni maisha. Anategemea akienda kwa mume wake maisha yake yatakuwa kwenye hali fulani. Mimi nimedumu na mke wangu muda mrefu kwa sababu tulizoeana, aliniona kana mume wake akaona ndio maisha yake yote kwangu na Mimi nikaona kama ni mke wangu. "Pamoja na kwamba hapa katikati nilioa wake wengi na niliishi nao na wengine walikuja wakaondoka lakini mke wangu bado ninaye kwa sababu yeye alikiri kwamba Mimi ni mume wake" Mzee Mohamedi Said (70) ambaye amedumu kwenye Ndoa kwa miaka zaidi ya 50.
1125	Serikali kupitia Wizara ya Afya, imesema jumla ya mikoa 17 nchini imekumbwa na ugonjwa wa macho mekundu ujulikanao kitaalamu kama viral keratoconjunctivitis (red eyes) na watu 5,359 wametajwa kuathirika. Kufuatia kusambaa huko, wizara imewaasa wananchi kuchukua tahadhari dhidi ya ugonjwa huo unaosababishwa na maambukizi ya kirusi kwenye ngozi ya juu ya gololi ya jicho. Takwimu hizo zimetajwa leo Jumatatu, Januari 29, 2024 na Mkurugenzi wa Tiba Wizara ya Afya, Profesa Paschal Rugajjo alipokuwa akitoa taarifa kuhusu hali ya ugonjwa huo kwa sasa. Amesema hadi kufikia Ijumaa Januari 26, idadi ya waliofika kwenye vituo vya afya walifikia 5,359 kutoka wagonjwa 1,109 Januari 19. “Ugonjwa huu umesambaa zaidi ingawaje ni wachache ndiyo wanafika vituo vya huduma za afya, mpaka sasa ugonjwa huu umesambaa na kuongezeka katika mikoa 17 ikiwemo ya Singida, Katavi, Kilimanjaro, Mara, Iringa, Njombe, Ruvuma, Simiyu, Mtwara, Lindi, Songwe, Rukwa na Mwanza,” amesema. Amesema awali ugonjwa huo ulikuwepo katika mikoa minne ikiwemo Dar es Salaam, Morogoro, Dodoma na Pwani.
1126	Serikali kupitia Wizara ya Afya, imesema jumla ya mikoa 17 nchini imekumbwa na ugonjwa wa macho mekundu ujulikanao kitaalamu kama viral keratoconjunctivitis (red eyes) na watu 5,359 wametajwa kuathirika.

Kufuatia kusambaa huko, wizara imewaasa wananchi kuchukua tahadhari dhidi ya ugonjwa huo unaosababishwa na maambukizi ya kirusi kwenye ngozi ya juu ya gololi ya jicho.

Takwimu hizo zimetajwa leo Jumatatu, Januari 29, 2024 na Mkurugenzi wa Tiba Wizara ya Afya, Profesa Paschal Rugajjo alipokuwa akitoa taarifa kuhusu hali ya ugonjwa huo kwa sasa.

Amesema hadi kufikia Ijumaa Januari 26, idadi ya waliofika kwenye vituo vya afya walifikia 5,359 kutoka wagonjwa 1,109 Januari 19.

“Ugonjwa huu umesambaa zaidi ingawaje ni wachache ndiyo wanafika vituo vya huduma za afya, mpaka sasa ugonjwa huu umesambaa na kuongezeka katika mikoa 17 ikiwemo ya Singida, Katavi, Kilimanjaro, Mara, Iringa, Njombe, Ruvuma, Simiyu, Mtwara, Lindi, Songwe, Rukwa na Mwanza,” amesema.

Amesema awali ugonjwa huo ulikuwepo katika mikoa minne ikiwemo Dar es Salaam, Morogoro, Dodoma na Pwani.
1127	Shule ya Kimataifa ya Tanganyika (IST) @istafrica sasa inapokea maombi ya Programu ya IB Diploma kwa mwaka wa masomo 2024-2025.

Taarifa yake kwa Vyombo vya habari imesema Wanafunzi wanaoomba ufadhili wa masomo wanapaswa kuwa kati ya umri wa miaka 16 na 19 ifikapo Agosti 2024 na kuwa wamefikia kiwango cha elimu ya kidato cha nne na kuwa na ufaulu wa daraja la kwanza (point 7-9) katika mtihani wa Kitaifa wa upimaji Kidato cha nne na/au matokeo mazuri ya kitaaluma katika kidato cha nne.

Ufadhili wa masomo hutolewa kwa Wanafunzi wanaoanza kidato cha 11 mwanzoni mwa kozi ya miaka miwili ya IB Diploma, Wanafunzi wote wanaoomba kidato cha 11 (sawa na kidato cha tano) lazima wawe ni Wahitimu wa Kidato cha Nne au elimu sawa na kidato cha nne.

Wanafunzi watakaofanikiwa kupata ufadhili wa masomo wanapaswa kuwa tayari kuishi Dar es Salaam na Wazazi au Walezi wao kwani Shule haitoi usafiri au vituo vya malazi kwa Wanafunzi.
1128	Mikoa 17 imebainika kuwa na Wagonjwa wa Macho Mekundu (Red Eyes) au ‘Pink Eye Conjunctivitis’ ambapo hadi kufikia Januari 26, 2024 waliofika kwenye Vituo vya Afya walikuwa 5,359 kutoka 1,109 wa Januari 19, 2024
-
Mkurugenzi wa Tiba kutoka Wizara ya Afya, Prof. Paschal Rugajjo, amesema “Ugonjwa umesambaa zaidi na kufikia Mikoa 17 ingawa ni Watu wachache wanafika kwenye Vituo vya Huduma za Afya
-
Mikoa yenye Maambukizi hadi sasa ni Singida, Katavi, Kilimanjaro, Mara, Iringa, Njombe, Ruvuma, Simiyu, Mtwara, Lindi, Songwe, Rukwa, Mwanza, Dar, Morogoro, Dodoma na Pwani
-
Kufuatia kusambaa huko, Wizara ya Afya imewaasa Wananchi kuchukua tahadhari dhidi ya Ugonjwa huo unaosababishwa na Maambukizi ya Kirusi kwenye ngozi ya juu ndani ya Jicho.
1128	Profesa Kabir Abu Bilal, wa chuo kikuu kimoja nchini Nigeria, ameamua kujiajiri kwa kuchomelea vyuma licha ya kuwa ni mtumishi wa taasisi hiyo ya elimu iliyopo Kaskazini mwa Jiji la Zaria nchini humo.

Profesa Bilal ameieleza BBC Swahili kwamba haoni aibu kufanya kazi ya uchomeleaji licha ya kuwa ni profesa.

"Ninapata pesa zaidi kutokana na uchomaji vyuma," amesema Profesa Bilal.

Mwalimu huyo mwenye umri wa miaka 50 anafundisha na kusimamia wanafunzi wa utafiti katika kitivo cha uhandisi katika Chuo Kikuu cha Ahmadu Bello, ambacho ni chuo kikuu kikubwa zaidi nchini Nigeria.

Amefanya kazi chuo kikuu kwa miaka 18 sasa na kuchapisha vitabu kadhaa vya fizikia na uhandisi wa umeme.

Msomi mwenzake, Profesa Yusuf Jubril, ameeleza kuwa jamii inafikiri mtu akiwa na kiwango kama hicho cha elimu kuna majukumu fulani siyo yake.